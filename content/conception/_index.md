---
title: "Koncepce výstavy diplomantek FaVU 2020"
date: 2020-09-27T15:02:56+02:00
draft: false
weight: 1
url: "koncepce"

shortTitle: "Koncepce"
---


## Jakub Polách

Přístup k navrhování platformy diplomantky.cz má být opakem přístupu, v rámci něhož kurátor sděluje grafickému designérovi svoji vizi, kterou se grafický designér následně pokouší metaforicky přetavit do různě zarovnané sazby katalogu, objektů na obálce nebo do animací na facebookové hlavičce. Vytváření reprezentace kurátorského přístupu, který se snaží najít průsečíky mezi rozličnými přístupy všech absolventů, tady nahrazuje strukturování informací takovým způsobem, aby nově vzniklý web fungoval jako portfolio diplomantů, ale zároveň jako nástroj pro orientaci v programu akcí a přehledu lokalit, v nichž se jednotlivé výstavy odehrávají.

Do současné verze se nepodařilo implementovat několik funkcí, např. možnost tisknout z ní veškeré propagační materiály včetně katalogu, a soběstačnost databáze se tak možná stane tématem příštích ročníků. Aktuální modifikované screenshoty na plakátech nebo obálce katalogu nakonec pouze reprezentují jeden ze způsobů práce s distribucí informací, na kterých by mohla být v budoucnu celá věc postavená.

Jestli byla letošní podoba plná nazvětšovaných URL adres stejně plochý sezónní trend jako vyrenderovaný řetěz na obálce loňského katalogu, pravděpodobně ukáže až průběh dalších ročníků.

V ideálním případě by mohla být existující infrastruktura nadále využívána, vylepšována a vyvíjena, tak aby sloužila jako co nejvíce funkční nástroj, z něhož se toho dozvíme co nejméně o (ne)naplněných vizích jeho iniciátorů a co nejvíc o projektech jednotlivých diplomantů.

## Martina Růžičková

Prajem si koniec sveta. Takého, aký poznám. Bude to bolieť. Nielen mňa. Asi tak, ako keď mi príliš silno stiskneš ruku. A ja si uvedomím, že vďaka mne si nespadla.

Máj 2017, inštalujem svoju diplomovú prácu v Domě Pánů z Kunštátu. Kurátori sa posmievajú “slabším”. Nie mne.

cūrāre (z lat.) - pečovat, starat se, zařídit

Je 18. 9. 2020 a ja si prechádzam vydezinfikovanými prstami po tvári.

Keď ma Andreas Gajdošík prizval k spolu-organizovaniu tohtoročnej výstavy diplomantiek a diplomantov FaVU VUT, chcela som sa spolu-podieľať na „čomsi“, čo prežije dojazd perlivého vína formálnych vernisáží, ktoré hádžu všetky diplomujúce do jedného vrecka. Splnilo sa mi prianie navrhovať/trúsiť odrobinky human-centered designu s Jakubom Polachom a diplomantkami FaVU VUT. Výsledkom je databáza/výstava/7 lokalít/7 vernisáží = zábavičiek pre „všetkých“.

Milé diplomantky, ľudia. Zo svojej privilegovanej pozície som sa v posledných štyroch mesiacoch snažila nastaviť proces. Zaujímali ste ma najmä vy, vaše priania a požiadavky. Priznávam, na počiatku tohto procesu stálo moje predporozumenie situácii. Názor, že prezentácia práce diplomantiek má slúžiť najmä vám a kurátor/organizátor/designér má plniť skôr servisnú úlohu. Poťahovať nitkami tak, aby bolo sledované hlavne vaše blaho. Facilitovať komunikáciu s ďalšími zástupkyňami zastrešujúcej inštitúcie (FaVU VUT), dávať a vytvárať vám priestor.

Mami, ja chcem ísť radšej domov. Bude pršať. Johi, nebude. Pozri, displej ukazuje slniečko a malé obláčiky.

Human-centered design (dizajn zameraný na človeka) má svoje limity. Je dôležité brať do úvahy mnohosť aktérov. Nezáleží len na mojom prianí, na mojom vlastnom predporozumení.

Ktovie, či sa vernisáže nakoniec vôbec uskutočnia.

Jedno cítim určite. Bola som šťastná, keď som sa na diplomantky, Jakuba a Andreasa mohla usmiať počas osobného kontaktu, ktorého bolo medzi nami, bohužiaľ, žalostne málo. Učím sa zoškrabávať nános upätosti v mojom výraze a konaní. Upätosť, báza, v ktorej som bola svojimi ambicióznymi rodičmi z minulého storočia vychovávaná. Napísať im viac a riskovať to, že korektor neopraví a prekladateľ nepreloží?

Precízne vymodelovaná infraštruktúra  
pripravená na prenos.  
Spevu o štatistickom údaji.  
Spevu o neformálnosti, nedokonalosti, bez editácie.  

## Andreas Gajdošík

Je nesmírně vzácné uzřít škobrtnutí vládnoucího narativu. A to zvláště v situaci, kdy jsme všechny z velkých narativů dávno pohřbily,* a to včetně historie, v níž se psaly. I přesto jsme ale na konci dějin, s očima upatlanýma od tekutin modernity, dostaly možnost něco tak pompézního spatřit: neoliberální individualismus na moment zaváhal.

Moje rouška na chvíli chránila tebe a ne mě. Mé ruce ti mohly nosit nákupy, šít roušky, rozdávat jídlo a hlava celou tu dobu směla myslet, jak se asi máš.

Kritické záplaty neoliberální logiky sice byly rychle napsány, software ekonomizovaného světa se mrštně vzpamatoval z fatální chyby a naskočil v nové, vylepšené verzi: rouška už zase jen omezuje moji svobodu, rozdávání čehokoliv je opět jen netržní hloupostí a myšlenky na druhé už zase jen zbytnou zahálkou, černým flíčkem na jinak dokonalé kariéře.

Onen prožitý čas se však, zdá se, stále nedaří odmazat z naší paměti.

Bylo by naivní tvrdit, že jsme v něm nakrátko zažily svět za trhem. Nezažily. Stejně tak naivní by bylo tvrdit, že jsme na chvíli překonaly individualismus. Nepřekonaly.

Měly jsme však vzácnou možnost, byť každá sama za sebe, spatřit druhého jakožto člověka, a nikoli soupeřku. Vyměnit nekonečnou ostražitost a obavy za prostou důvěru.

A na malý okamžik tak zjistit, jaké to je, hrát dilema vězně, když muklové systému spolupracují.

K výstavě diplomantek a diplomantů FaVU 2020 jsme jako kurátorský tým přistupovaly v podobném duchu – se skepsí k zažitým strukturám moci a naopak s důvěrou v druhé.

Důvěrou ve spolupracovníky a spolupracovnice, ale především v samotné diplomantky – ve vystavující umělkyně a designérky. S důvěrou, že právě ony nejlépe ví, jak prezentovat sebe a svá díla v online prostoru, ale i v galerii a mimo ni.

Mohlo by se zdát paradoxní mluvit kriticky o individualismu, a přitom odmítat tvořit sjednocující kurátorský koncept či narativ kolektivní výstavy. A namísto toho její návrh a řešení dokonce přenechávat dvaadvaceti svébytným umělkyním a designérkám. Skepse k soutěživému individualismu a víra v jednotlivce však nemusí být v protikladu, pokud se odehrávají na ploše vzájemné důvěry a otevřenosti k druhému.

Výstavu a databázi diplomantky.cz jsme v turbulentních časech pandemie a nejistoty pojaly jakožto důvěrnou autonomní zónu.


* generické femininum je záměrnou gramatickou chybou
