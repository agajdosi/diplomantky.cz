<!doctype html>

<html lang="en">
<head>
  <meta charset="utf-8">
  <meta name="viewport" content="width=device-width, initial-scale=1">

  <title>Marek Andrýsek: Beton (2020) </title>
  <meta name="description" content="Diplomantky.cz">
  <meta name="author" content="Andreas Gajdosik">
  <meta property="og:type" content="website" />
  <meta property="og:title" content="Marek Andrýsek: Beton (2020) " />
  <meta property="og:description" content="Beton je diplomovým projektem, který se nachází na pomezí diskurzu interactive art a počítačové hry. Dílo se skládá z autorského kontroleru (interaktivního objektu) a digitálního obsahu, který je tímto kontrolerem ovlivňován." />
  <meta property="og:image" content="https://diplomantky.cz/students/andrysek/1.jpg"/>
  <meta property="og:url" content="https://diplomantky.cz/marek-andrysek/"/>

  <link rel="stylesheet" href="/css/main.css?v=1.0">
  <link rel="stylesheet" media="print" href="/css/print.css?v=1.0" />

  <link rel="icon" href="https://www.favu.vut.cz/images/layout_favu_new//favicon/ostra.ico" type="image/x-icon">
  <link rel="shortcut icon" href="https://www.favu.vut.cz/images/layout_favu_new//favicon/ostra.ico" type="image/x-icon">
</head>

<body>
  <div class="main">
    

<h1>
  Marek Andrýsek
</h1>

<p>Ve své tvorbě propojuji aspekty technologie a řemeslné dovednosti s intuitivním přístupem k estetické stránce díla. Znalost a způsob použití zvolené technologie vytváří předem definované pole pro působení estetiky a toto působení si zpětně klade nároky na přizpůsobení technologie svým potřebám. Typickou formou díla je prostorová instalace zahrnující zvuk a video. Často používaným prvkem v mé tvorbě je interaktivní forma obsahu, díky kterému může divák průběh díla ovlivňovat. Kombinace nároků na přizpůsobitelnost technologie a interaktivitu díla vedla k odklonu mé tvorby do diskurzu počítačových her se zachováním kontinuity s předešlými zkušenostmi.</p>
<p>Absolvoval jsem magisterské studium oboru multimediální kompozice na JAMU, během kterého jsem strávil jeden semestr na Universität der Künste v Berlíně v ateliéru Computational Art. Aktuálně ukončuji studium v Ateliéru herních médií na FaVU.</p>
<p>Portfolio: <a href="http://hernimedia.ffa.vutbr.cz/studentstvo/marek-andrysek/">http://hernimedia.ffa.vutbr.cz/studentstvo/marek-andrysek/</a></p>




  
  

  
    
  

  
  

  
    
  

  
  

  
    
  

  
  

  
    
  

  
  

  

  
  

  


<h1>
  Beton
</h1>


<img src="/students/andrysek/1.jpg">

<p>Beton je diplomovým projektem, který se nachází na pomezí diskurzu interactive art a počítačové hry. Dílo se skládá z autorského kontroleru (interaktivního objektu) a digitálního obsahu, který je tímto kontrolerem ovlivňován. Dílo je představeno ve stavu funkčního prototypu.</p>
<p>Původní představa o díle vznikla propojením dřívějšího nezávislého konceptu interaktivního objektu, který byl ve fázi nedokončeného prototypu a myšlenky architektonického řešení Plan Libre. Toto řešení umožňuje volné přeskupování příček uvnitř pevně daného železobetonového skeletu, a vytváří tím sadu možných kombinací. Na základě těchto dispozic došlo ke vzniku herní mechaniky, kterou je přesouvání jednotlivých příček a bloků. Cílem hráče či diváka by mělo být odhalení původně zamýšleného řešení.</p>
<p>Podoba kontroleru vychází z mechaniky Rubikovy kostky, která může měnit uspořádání jednotlivých segmentů v rámci pevně dané struktury. Vizuálně je přizpůsobena digitálnímu obsahu. Tento obsah je tvořen architektonickými objekty a situacemi. Estetika této architektury je přímo inspirována architektonickým směrem brutalismus, který byl podnětem k myšlence volného uspořádání prefabrikovaných prvků v prostoru. Vizuální stránka obsahu je tvořena texturovanými 3D modely, jejichž předem dané části mohou být přeskupovány, a to na základě interakce hráče či diváka s kontrolerem. Tyto 3D modely jsou autorskými interpretacemi znaků a konkrétních architektonických řešení, které jsou typické pro brutalistní architekturu. Základní vrstvu textur tvoří fotografie daných materiálů, které jsou dále manipulovány pomocí generovaných prvků. Kombinací fotografií s generovaným materiálem byla zajištěna větší variabilita užitých textur. Interaktivita obsahu je zajištěna herním enginem Unity, který s kontrolerem komunikuje bezdrátově pomocí wi-fi sítě.</p>



  <img src="/students/andrysek/2.jpg">

  <img src="/students/andrysek/3.jpg">

  <img src="/students/andrysek/4.jpg">




  </div>

  
    <a class="lang" href="https://diplomantky.cz/en/marek-andrysek/">
      en
    </a>
  

</body>
</html>