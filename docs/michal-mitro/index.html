<!doctype html>

<html lang="en">
<head>
  <meta charset="utf-8">
  <meta name="viewport" content="width=device-width, initial-scale=1">

  <title>Michal Mitro: Planetárna termodynamika: Energetická spravodlivosť (2020) </title>
  <meta name="description" content="Diplomantky.cz">
  <meta name="author" content="Andreas Gajdosik">
  <meta property="og:type" content="website" />
  <meta property="og:title" content="Michal Mitro: Planetárna termodynamika: Energetická spravodlivosť (2020) " />
  <meta property="og:description" content="With the work called Planetary Thermodynamics: Energy Justice I aim to depict the history of a utopia. One which has never happened. But what is more important, one which may happen." />
  <meta property="og:image" content="https://diplomantky.cz/students/mitro/1.jpg"/>
  <meta property="og:url" content="https://diplomantky.cz/michal-mitro/"/>

  <link rel="stylesheet" href="/css/main.css?v=1.6">
  <link rel="stylesheet" media="print" href="/css/print.css?v=1.5" />

  <link rel="icon" href="https://www.favu.vut.cz/images/layout_favu_new//favicon/ostra.ico" type="image/x-icon">
  <link rel="shortcut icon" href="https://www.favu.vut.cz/images/layout_favu_new//favicon/ostra.ico" type="image/x-icon">
</head>

<body>
  
    <a class="lang" href="https://diplomantky.cz/en/michal-mitro/">
      en
    </a>
  

  <a class="back" href="https://diplomantky.cz/diplomantky/">
    &lt;
  </a> 

  <div class="main">
    

<h1>
  Michal Mitro
</h1>

<p>Pre moju súčasnú tvorbu sú charakteristické post-mediálne tendencie s dôrazom na skulpturálnosť a vizuálnu estetiku diela. Môj pracovný postup možno popísať ako umelecký výskum a výstup práce ako hybridný tvar „artScience“. V mojich dielach rezonujú témy globálneho charakteru spojené so súčasným a budúcim stavom planéty, politicko-ekonomickým usporiadaním spoločnosti a vzťahu človeka a jeho okolia. Usilujem tiež o istý typ nelineárnej narativity v snahe využiť umelecké dielo ako špecifický nosič informácie.</p>
<p>V uplynulých rokoch som prezentoval v Česku (Vasulka Kitchen, Studio Letná, Korespondance, Prototyp), na Slovensku (VUNU, Kasárne, DIG gallery) i v zahraničí (Gamma Festival, Petrohrad; Mediamatic, Amsterdam; JRM, Paríž; Trafó, Budapešť; Genius Loci, Weimar; Grey Space, den Haag; AV depot, Londýn). Okrem zmienených aktivít som členom výskumného telesa STELLA, ktoré mapuje prienik technológií a pohybového umenia v krajinách V4, a kurátorom priestoru ssesi.space.</p>
<h2 id="planetárna-termodynamika-energetická-spravodlivosť">Planetárna termodynamika: Energetická spravodlivosť</h2>
<p><figure>
  <img src="/students/mitro/1.jpg" alt="">
  <figcaption></figcaption>
</figure></p>
<p>Dielom Planetary Thermodynamics: Energy Justice zamýšľam vykresliť históriu jednej utópie. Táto sa nikdy nestala. Čo je však dôležitejšie, stať sa môže. Začiatočným hýbateľom je osobná skúsenosť  ̶  snaha vytvoriť dočasnú autonómnu zónu v istej záhradkárskej kolónii v Brnenskom Jundrove. Tento doku-fiktívny príbeh začína tam, kde moja osobná skúsenosť končí.</p>
<p>Nemožnosť či neschopnosť transformovať kúsok časopriestoru mimo Fukuyamov koniec histórie sa stáva predmetom výskumu špekulatívnej archeológie. Jej metódy aplikujem na výskum súčasného stavu vecí z pohľadu budúceho status quo. Táto novonastolená ideológia – utópia a jej nevyhnutná samozrejmosť  ̶  je spolu so zmieneným historickým exkurzom hlavným nositeľom významovej výpovede diela.</p>
<p>Priestorovo-vizuálnym usporiadaním objektov zamýšľam prerozprávať príbeh novej budúcnosti. Táto je postavená na synergickom prepojení technologických a prírodných síl a antropocentrickú dichotómiu príroda – kultúra konečne zavrhuje a prekonáva. Kremíkové, uhlíkové i silikónové čipy a polovodiče nazerá v ich minerálnej podstate ako augmentované prírodné entity. Faune i flóre je znovu priznaný status autonómnych inteligentných aktérov. Spoločenské, ekonomické i politické usporiadanie ľudských vzťahov je v tomto svete postavené na novom rozdelení materiálnych a symbolických súcien. Toto je derivované priamo od energetických výdajov a príjmov kalkulovaných vo Watt-och a Joule-och, ktoré úplne znemožnili rasové, genderové, národnostné, statusové, a vôbec všetky dovtedy praktikované spôsoby spoločenskej a druhovej segregácie a exploitácie.</p>
<p>Práca je vyústením môjho dlhodobého záujmu o vzťah človeka, prírody a technológie vo svojích rozmanitých súčasných a možných budúcich polohách.</p>
<p><figure>
  <img src="/students/mitro/2.jpg" alt="">
  <figcaption></figcaption>
</figure>
<figure>
  <img src="/students/mitro/3.jpg" alt="">
  <figcaption></figcaption>
</figure>
<figure>
  <img src="/students/mitro/4.jpg" alt="">
  <figcaption></figcaption>
</figure></p>



  </div>

  <footer>
    <a href="https://www.favu.vut.cz/" target="_blank">
      <img src="/logos/favu.jpg">
    </a>
  </footer>

</body>
</html>